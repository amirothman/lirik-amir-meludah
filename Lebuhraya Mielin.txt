
        Lebuhraya Mielin

        tahun: 2016
        soundcloud: https://soundcloud.com/amirmeludah/lebuhraya-mielin
        lirik:

        



jaringan sesawang jaringan tukang pawang
menghentam menerkam meresan pusparagam mata terpejam gelap hitam
kata diselam satu alam bergegar
di sanggar masih tersujud sang celupar
bisik halus seludup bawah selipar
gigit rakus mengasah menampar

pipi sendiri bangun pagi

mata hangus fokus tengok mentari
hidung hingus mukus terkumpul berketul nafas tersekat
nafas tak dapat nak tangkap masih belum terterap dalam memori
dalam otot dalam diri sekunderi
sepuluh ribu jam masih jauh lagi

masih lambat tak cukup cepat kejar pelangi
semua boleh rembat semua boleh rampas
kura-kura lambat peluang akan terlepas
sudah telan ubat juta tindak balas
cuci angkat hadas sampah jadi hampas
korteks mula terkelupas

pecut ke depan toleh kejap ke belakang
mantra disebut dada ditumbuk diketuk
patik sakit
hamba lembik

monetari perasan jadi dewa-dewi planet bumi
meleleh-meleleh
budak mengikut
lidah terjuih
cuba meniup
jampi badi takkan jadi
takda talian boleh cuba lagi

segak digertak masih tergelak
menyawak merangkak bawah tanah
melioris menerjah
semangat dihiris bak keris
asam tak perlu bagai peluru
berpandu kasi keliru

gigi ngilu
bunyi balu
bunyi guruh berdentum raksasa perkasa terbangun tercantum
satu rangkap infiniti tertangkap bedegap

hati biar gelap
hati biar silap
tak perlu digilap dicuci
pelincir bergilir-bergilir tuang air dan tuang racun
buang belir buang pantun
kaum kuno paksa ikut kultus
kuasa durjana sekali pancung putus
siapa kata kena sambung dosa-dosa empayar
sejarah petaka negara mari derhaka

angkat jari buang bendera
angkat kerusi baling pada ketua majikan mereka celaka
biar mereka hangus dalam neraka merana
angkat jari buang bendera
angkat kerusi baling pada ketua majikan mereka celaka
biar mereka hangus dalam neraka merana

ludah pada mereka

bukan suara sumbang si pesimis
tidak
bukan suara sumbang si idealis

bukan suara tukang reka utopia
hanya suara seekor manusia

ini suara sang optimis
ini suara akan kekal persis
ini suara satu ketul idea
ini suara seekor manusia

barangkali tertanam di biji hampa
belum manikam jadi sekam
masih ada masa
masih ada tenaga
tulang empat kerat masih boleh bernyawa
masih gerak merdeka

biar si bodoh kuat manangis
penganut sesat materialis
walau dalam saku terkumpul dosa hipokrit
suara masih lantang terus menjerit

latih tubi sedalam boleh tergali
ulang juta kali sampai jadi fasih
mungkin ghalik dari misi asal azali
supermega magnum opus hidup harap dapat disaji

harap dapat diberi
harap dapat dihabiskan
peluang senang lain takkan datang
jangan ditentang jangan ditentang

patik bukan sultan
jangan ditentang

        