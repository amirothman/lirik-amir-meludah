
        Juara Semalam

        tahun: 2018
        soundcloud: https://soundcloud.com/amirmeludah/juara-semalam
        lirik:

        Juara Semalam
pernah bergusti lawan buaya
ikan paus pun takut bila kelahi bersama
panahan kilat terlalu lambat masih boleh tertangkap
guruhan petir masuk telinga dunia segenap
lompat-lompat kaki walau betis dah lenguh
tiada dinding yang takkan dirempuh
orgasma hanya terasa pada keringat peluh
siapa berani menari melodi sambil bergaduh?
kau hanya lawan kau bukan musuh
kau bukan tuhan kau juga makhluk
kita berpukul sambil muka tersenyum
terima lah ikhlas liur darah di mulut
terlebih tidur ukir rasa kurang selesa
diri menyoal punca dia girang gembira
tampak garang macam kuat tunjuk taring sang singa
walau belum pernah rasa duduk bawah mahkota
berat piring besi diangkat gigih
tunjuk merah gusi gigi senyum digigit
koyak dinding otot keraskan perut
cuba konsentrasi sampai urat timbul ditengkok
utas benang senang masuk lubang
jarum tak perlu ditengok tak perlu dipandang
gayung tua pemutus gayung
berdarah tangan sengal sakar sakal disamun
hati berdentum kurang tenteram
nampak muka si hodoh bila mata dipejam
mula rasa sangsi dengan sifat sendiri
sudah tidak pasti sudah tidak yakin
daging lembut penyek tertumbuk
lagi tiga minit sebelum loceng gangsa dipukul
angkat lutut siku tajam mencucuk
dahi cium tanah tumit kaki terjatuh
emas hilang juga satu peluang
hamba sini bukan lagi pemenang
perlukah sambung cuba-cuba berjuang
teritori sendiri dah diambil orang
esok menanti juga mentari
bumikan sambung berputar pada paksi
halilintar mengigau masuk dalam mimpi
pecut larikan diri daripada realiti
"berhenti berhenti" bisik suara hati
juara semalam takkan datang kembali
tengok kanan dan jengok kiri
siapa paling rendah bila semua berdiri
"berhenti berhenti" bisik suara hati
juara semalam takkan datang kembali
tengok kanan dan jengok kiri
siapa paling rendah bila semua berdiri

        