macam mana nak cari, rumah dekat Berlin
ada kata susah ada kata hampir mustahil
bukan nak mengeluh belum musim tengkujuh
belum lagi hujan ribut musim sejuk
    hujung kaki terbeku
hati pilu
rasa rindu
tika berkurung
tak boleh bergerak tak boleh bersentuh
badan jangan nak berdekat-dekat
tak boleh jilat

apa-apa saja tak boleh masuk mulut
apa-apa saja tak boleh masuk bontot

jangan berdekat
ada jarak ada had
jangan dekat-dekat nanti polis datang tangkap

satu internet sudah aku terjah
lima surat rasmi jadi bukti
aku bukan muflis
kredit positif
aku takda hutang dengan mana-mana bank

aku bersumpah aku bukan penjenayah
aku bersumpah setiap sewa aku bayar
aku bersumpah yang aku bekerja

soalan susah macam mudah bila ditanya
kenapa ada borang dengan beribu petak
terpaksa buat nak ke tak nak

sambung tengok gambar dah jadi macam hobi
di mana punggung kami akan sampai nanti?