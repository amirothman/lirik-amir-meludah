melodi berlagu ritma dalam tari
mula bersiul ikut sesuka hati
tangan bergerak rancak ikut bunyi rentak
tiba-tiba terdetik macam boleh rasa sedih

air mata jangan mula mengalir
takda sapa hampa takda sapa mati
hidup kena terus selagi belum habis
selagi ada berdegup jantung dalam diri

sambung merantau fahamkan dunia
sambung seloka kisah crita bersama
suka duka sakit hati dan gembira
masam manis pahit masin makin kuat terasa

hujan emas di negeri orang
bila lagi kalau bukan sekarang
kalau tunggu mungkin tambah lagi buntu
tak nak murung tak nak sorang terduduk

cuba lagi nak tambahkan harta
cuba lagi tambah ilmu di dada
garis penamat takkan jadi matlamat
takkan berhenti bila semua dah dapat

tengok cermin tutur sama refleksi
batuk bersin buang kuman dalam diri
walau dah tahu setiap perinci
masih boleh ragu-ragu bisik suara hati

mungkin di sini mungkin di sana
selagi tak pergi kekal jadi tanda tanya
harapan visi angan-angan wawasan 
takkan jadi senang takda penghabisan